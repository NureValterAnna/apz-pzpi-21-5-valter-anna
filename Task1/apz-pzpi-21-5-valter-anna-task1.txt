1.1.	Передумови (Background)


У сучасному медичному середовищі, особливо у лікарнях та медичних установах, існує необхідність вдосконалення системи контролю та моніторингу прийому ліків пацієнтами. Зараз багато ліків видаються у ручному режимі, що може призводити до помилок у прийомі, неправильної дозування або пропуску деяких ліків. Це може мати серйозні наслідки для здоров'я пацієнтів та спричиняти ускладнення в лікуванні.
Головною ідеєю та метою розробки програмного продукту "Програмна система для автоматизованого моніторингу та керування прийомом медикаментів" є створення ефективного засобу для автоматизації та поліпшення процесу прийому ліків пацієнтами у медичних установах. Цей програмний продукт спрямований на забезпечення надійного контролю за прийомом ліків, підвищення точності дозування, уникнення помилок та забезпечення вчасного та правильного прийому ліків.
Впровадження такої системи дозволить зменшити ризик виникнення небажаних реакцій на ліки, забезпечити дотримання режиму прийому, покращити моніторинг лікування пацієнтів та підвищити загальний рівень якості надання медичної допомоги. Крім того, цей продукт покликаний зробити процес прийому ліків більш зручним і доступним для пацієнтів, що сприятиме підвищенню їхнього задоволення від медичного обслуговування.

1.2 Можливості для бізнесу (Business Opportunity)


У медичній сфері існує значна потреба в автоматизації та оптимізації процесів прийому ліків пацієнтами. Програмна система для Автоматизованого Моніторингу та Керування Прийомом Медикаментів вирішує цю проблему, надаючи ефективний і зручний інструмент для моніторингу та контролю за прийомом ліків.
На ринку на даний момент існує система "medDispense", що надає схожі послуги у цій сфері, але після детального її аналізу було визначено, що система спрямована на автоматизацію процесу отримання ліків медичним персоналом та їх розподіл між пацієнтами, але не надає можливості прямого самостійного використання пацієнтами. У порівнянні з цим, наша система розробляється з фокусом на розширення функціональності, забезпечуючи можливість використання як медичним персоналом, так і пацієнтами. Вона дозволяє пацієнтам самостійно отримувати необхідні ліки, користуючись персональним кодом чи ідентифікатором, що забезпечує більшу гнучкість та зручність в процесі прийому медикаментів. Такий підхід робить нашу систему більш доступною та корисною для широкого кола користувачів, сприяючи поліпшенню якості медичного обслуговування та забезпечуючи більш ефективний процес лікування.
З розумних дозуючих пристроїв на ринку можна відзначити "Hero", який призначений для використання однією людиною вдома. У порівнянні з "Hero", наша нова система розроблена з урахуванням потреб взаємодії з великою кількістю користувачів у медичних закладах. Тоді як "Hero" орієнтований на індивідуальне використання, наша система спрямована на оптимізацію процесу прийому ліків у медичних установах, забезпечуючи зручний доступ до медикаментів для великої кількості пацієнтів та сприяючи моніторингу та керуванню прийомом ліків медичним персоналом. Такий підхід робить нашу систему більш адаптованою до потреб медичних установ та забезпечує її ефективність у великих масштабах.
Майбутня модель монетизації передбачає використання абонентської плати з пацієнтів. Користувачі матимуть можливість обирати між стандартною безкоштовною та преміум підпискою в залежності від їхніх потреб та обсягу функціональності, яку вони потребують. Стандартна безкоштовна підписка буде надавати базовий доступ до системи. Користувачі зможуть створювати облікові записи та авторизуватися в системі безкоштовно та матимуть можливість використовувати систему для отримання ліків за допомогою свого персонального коду чи ідентифікатора. Функція ведення журналу прийому ліків та зберігання інформації про час та дозу ліків буде доступна без оплати.
Преміум користувачі матимуть можливість налаштовувати індивідуальні нагадування про час прийому ліків через застосунок або SMS та матимуть можливість інтегрувати дані про прийом ліків у свій електронний медичний журнал для зручного моніторингу свого здоров'я та лікування. Крім того пацієнти з преміум підпискою отримають доступ до додаткового функціоналу, такого як статистика прийому ліків, аналітика за даними про прийом ліків та інші розширені функції.
Окрім цього, можливі варіанти партнерства з медичними установами та іншими компаніями медичного сектору.


2.1 Окреслення концепції (Vision Statment)


Майбутня програмна система для автоматизованого моніторингу та керування прийомом медикаментів призначена для забезпечення ефективного та точного контролю за прийомом ліків.
Головною концепцією системи є спрощення та оптимізація процесу прийому ліків, уникнення людських помилок під час їх розподілення, а також забезпечення правильного та своєчасного лікування. Продукт спрямований на полегшення роботи як медичного персоналу, так і пацієнтів, забезпечуючи їм зручний доступ до необхідної інформації та функціоналу для керування прийомом ліків. Продукт створений для забезпечення не тільки зручності і ефективність, але й безпеки користувачів та конфіденційність даних. 


2.2	  Головна функціональність (Major Features)


MF-1: Додавання медикаментів до особистого списку прийому ліків користувача з обранням дози, часу та частоти прийому.

MF-2: Можливість зміни параметрів прийому ліків (дози, часу) безпосередньо в програмному інтерфейсі.

MF-3: Можливість пацієнтів отримати ліки з дозуючого пристрою за допомогою мобільного додатку або унікального ідентифікатора.

MF-4: Нагадування користувачам про час прийому ліків шляхом сповіщень у мобільному додатку.

MF-5: Моніторинг прийому ліків користувачами та відображення статистики прийому за певний період часу.

MF-6:  Додавання технічним персоналом ліків до автоматичного дозуючого пристрою через систему.

MF-7: Моніторинг стану дозуючого пристрою у реальному часі з можливістю відстеження стану запасів ліків та виконання технічних підтримуючих дій для технічного персоналу.

MF-8: Адміністрування користувачів, ресурсів та налаштувань системи.


           3.1 Рамки первинного випуску (Scope of Initial Release)


Перший реліз буде включати в себе наступну функціональність:
Серверна частина:
–	реєстрація та авторизація користувачів;
–	забезпечення захисту персональних даних, хешування паролей;
–	додавання інформації про пацієнта, редагування та видалення цієї інформації; 
–	додавання інформації про список ліків, дозу та частоту прийому редагування та видалення цієї інформації; 
–	зберігання та обробка даних про прийом ліків пацієнтами для подальшого аналізу;
–	відстеження запасів ліків;
–	функціональність для адміністрування користувачів, ресурсів та налаштувань системи;
Клієнтська частина:
–	надання відповідних форм для введення особистих даних для реєстрації та авторизації;
–	локалізація (забезпечення можливості обрати українську чи англійську мову інтерфейсу); 
–	перегляд рекомендацій та нагадувань щодо прийому ліків;
–	доступ до функцій системи через веб-інтерфейс;
–	надання інтерфейсу для адміністрування даних;
Мобільний застосунок:
–	надання відповідних форм, введення даних у які дозволить здійснювати процеси реєстрації та авторизації;
–	локалізація (забезпечення можливості обрати українську чи англійську мову інтерфейсу); 
–	отримання нагадувань про прийом ліків та рекомендацій медичного персоналу;
–	перегляд графіку прийому медикаментів на день/тиждень;
–	можливість скористатися унікальним ідентифікатором для отримання ліків;
Розумний пристрій:
–	можливість взаємодії з мобільним додатком для отримання ліків;
–	передача даних про використання ліків у систему для подальшого аналізу;
–	контроль вологості та температури у контейнерах зберігання ліків;
–	виміру ваги дозування та ваги ліків, що зберігаються для точного визначення кількості ліків, яку необхідно взяти, а також для моніторингу рівня запасів ліків в контейнері;


3.2 Рамки наступних випусків (Scope of Subsequent Releases)


           Наступні релізи будуть включати в себе таку функціональність:
–	можливість авторизації та реєстрування через Google;
–	розширення мобільного застосунку для IOS платформи;
–	планується проводити постійне покращення інтерфейсу для забезпечення кращого користувацького досвіду;

4.3 Робоче середовище (Operating Environment)


На момент перших випусків та оновлень системи користувачами програмного продукту будуть люди з Європи, тобто система буде використовуватися мінімум у двох часових поясах, це буде враховано при розробці.
Користувачі можуть отримати доступ до системи, якщо вони мають Android пристрій з доступом до Інтернету або ноутбук/комп’ютер з доступом до інтернету через веб-браузер. Програмна частина працюватиме у всіх сучасних браузерах. 
Дані про користувача збираються при реєстрації. Обробляються дані на одному сервері.
Усі персональні дані будуть захищені за допомогою попереднього шифрування. Підключення до серверу буде за допомогою протоколу HTTPS. 
Авторизація буде базуватися на основі використання JWT-токену. 

Технології використані для кожної складової системи:

1. Сервер (ASP .NET Core 7.0, Microsoft SQL Server):
   - ASP .NET Core 7.0: Ця технологія використовується для створення серверної частини системи. ASP .NET Core 7.0 - це відкритий фреймворк для розробки веб-додатків, який дозволяє створювати високоефективні та масштабовані застосунки. Він підтримує якусь кількість веб-серверів, операційних систем і баз даних, що робить його потужним і гнучким інструментом.

   - Microsoft SQL Server: Ця реляційна система управління базами даних (СУБД) використовується для зберігання та керування даними. Вона дозволяє структуровано зберігати і взаємодіяти з даними, що використовуються в системі.

2. Мобільний клієнт (Java, Android IDE):
   - Java: Java є однією з найпопулярніших мов програмування для створення мобільних додатків на платформі Android. 
  - Android IDE - інтегроване середовище розробки, що використовується для створення мобільних додатків для платформи Android.

3. Веб-сайт (TypeScript, Angular):
   - TypeScript: TypeScript - це мова програмування, яка розширює JavaScript, додаючи до нього строгу типізацію. Використовуючи TypeScript, пишеться більш надійний та обслуговуваний код для клієнтської частини веб-додатків.

   - Angular: Angular - потужний фреймворк, який використовується для створення клієнтської частини веб-додатків. 

4. Smart Device пристрій (С++, Arduino IDE):
   - С++: Мова програмування C++ використовується для програмування вбудованих пристроїв, включаючи Arduino. Вона дозволяє створювати ефективний і оптимізований код для пристроїв.

   - Arduino IDE: Інтегроване середовище розробки Arduino використовується для програмування Arduino-сумісних пристроїв. Воно надає зручний інтерфейс для розробки вбудованих додатків.

5. Датчики для Smart Device пристрою:
   - Датчик тиску або ваги зможе вимірювати тиск або вагу ліків у контейнері. Він може використовуватися для визначення кількості ліків, що залишилися в контейнері, і надсилання відповідного повідомлення або нагадування користувачу про необхідність поповнення запасів або для контролю видавання дози медикаментів пацієнту.
   - Датчик вологості та температури зможе контролювати середовище зберігання ліків, забезпечуючи оптимальні умови для їх зберігання. Він може виявляти будь-які аномалії у температурі або вологості, що можуть негативно позначитися на якості ліків.
